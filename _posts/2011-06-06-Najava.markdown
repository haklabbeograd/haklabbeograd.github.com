---
title: Razmena veština - Projekcija 1. i 2. epizode dokumentarnog filma "BBS - The Documentary"
layout: post
---
SUBOTA, 11. 06. u 18:30h, CZKD

U subotu, 11. juna, prikazaćemo prve dve od 8 epizoda dokumentarnog filma "BBS:
The Documentary". Projekcija će trajati 90 minuta, i nakon nje će uslediti
diskusija. Svake naredne subote, u istom terminu, prikazaćemo preostale
epizode.

U osvit revolucije ličnih računara nastaju i novi načini komunikacije između
pojedinaca. BBS-ovi (BBS - Bulletin Board System) su svojevrsna ostrva u
kiberprostoru na kojima cvetaju žive zajednice i stvaraju društveno-tehnički
fenomen BBS kulture. "BBS: The Documentary" istoričara tehnologije Džejsona
Skota kroz intervjue sa pionirima i učesnicima BBS scene vodi gledaoca kroz
istoriju ovih, može se reći, socijalnih mreža pre socijalnih mreža. Tri
decenije kasnije, ljudska potreba za komunikacijom jednako je snažna –
promenila su se samo tehnička sredstva. BBS kultura je tako transformisana u
internet kulturu kakvu poznajemo danas.

[http://www.bbsdocumentary.com/](http://www.bbsdocumentary.com/)

Jezik filma: engleski
